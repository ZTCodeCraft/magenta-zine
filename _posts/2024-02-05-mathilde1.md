---
layout: post
title: "Клоунът"
author: "Матилде Манкусо"
illustrator:
categories: [ поезия ]
image: 
featured: true
hidden: true
---
<p>
  Облечена, както подобава<br>
  за представлението на живота ми;<br>
  вечерта на откриването е,<br>
  а завесите не се отварят.<br>
  Все още не.<br>
  <br>
  Стъкленият таван трябва да бъде разбит.<br>
  Инструментите ми са скрити<br>
  в празна кутия зад кулисите.<br>
  Те крещят и пищят, но не ги слушам.<br>
  Само зървам лицата им<br>
  през златния прозорец.<br>
  <br>
  Стъпвам върху първото<br>
  действие на неуважение<br>
  с токчета<br>
  като върху угарка<br>
  на запалена цигара.<br>
  <br>
  И аз съм тук, за да накарам богатите да си платят<br>
  за билет да се качат на моя изкривен врат;<br>
  докато улиците са покрити с черни одежди<br>
  и ноти неприятни за слуха;<br>
  докато аз съм крал Лир и<br>
  изобилства любов в замяна на фалшива.<br>
  <br>
  Полу-гола в ъгъла,<br>
  полу-измислена като тази история.<br>
  Позволи ми да иззема славата от тълпата.<br>
  Затвори завесите, твърде шумно е.<br>
  <br>
  Аз съм просто статист;<br>
  клоун в дегизировка.<br>
  Правата им ехтят в главата ми,<br>
  затварям вратата<br>
  и целият шум угасва в захлас.<br>                    
</p>
<br>
<br>
<br>
<br>
<br>
<em>Горда дъщеря на Сицилия, но и вечен пътешественик, Матилде живее в България от две години и работи като проектен мениджър в образователния сектор. Твърди, че не може да рисува, затова рисува портрети на хора с думите си - чрез писане на песни или стихотворения. През 2019 г., печели италианската награда „Fina Gattuso“ за поемата си „Malala“. Понякога чете творбите си на оупън майк събития в София. Те са ангажирани с поразителни куир връзки, социални проблеми и ненадейни отражения на природата.
</em>
<em>„Клоунът“ е в превод на Златица Маркова.</em>
