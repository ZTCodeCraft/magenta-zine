---
layout: post
title: "Да убиеш Чарлз Дикенс"
author: "Зейди Смит"
illustrator: "pinterest"
categories: [ есета и статии ]
image: assets/images/zs.png
---
<p>
През първите трийсет години от живота ми, живеех в радиус от една миля от станция на метрото ,,Уилздън Грийн”. Вярно, че отидох в колеж - даже се преместих в източен Лондон за кратко - но тези промеждутъци бяха кратки. Скоро се бях върнала в моя малък ъгъл в северозападен Лондон. Тогава изведнъж, доста внезапно, напуснах не само града, но и Англия като цяло. Първо заради Рим, после Бостън и после за моят любим Ню Йорк, където останах десет години. Когато приятели ме питаха защо напуснах страната, понякога отговорях на шега: Защото не искам да напиша исторически роман. Може би беше като вътрешна шега - само останалите англичани-романисти наистина разбраха какво имам впредвид. Имаше и други, по-очевидни причини. Моят баща-англичанин беше починал. Ямайската ми майка преследваше любовта в Гана. Аз самата, се омъжих за ирландски поет, който обичаше да пътува и да пътешества, и беше напуснал родния си остров на осемнайсет години. Връзките ми с Англия изглеждаха, че се стопяват. Не бих казала, че бях напълно отегчена от Лондон. Не, все още не бях - по известната фраза на Самюел Джонсън - ,,отегчена от живота”. Но със сигурност ми беше дотегнало от клаустрофобичния литературен свят на Лондон или поне от ролята, която ми беше приписана в него: мултикултурен (застаряващ) вундеркинд. И така потеглих.
	Като много емигранти, обмисляхме да се върнем. Много обстоятелства ни задържаха в чужбина, а не на последно място беше и усложнението на едно дете и корените, които пусна. И все пак, понякога, се подавахме на пристъпи от съжаление и носталгия - двама писатели, които се притесняваха, че са пропътували твърде далеч от източника на собствените си писания. Все пак, един писател може да бъде изкоренен до смърт… Понякога, за да се почувстваме по-добре, се застъпвахме за обратния аргумент. Вземи например ирландските писатели, си казвахме - вземи Бекет и Джойс. Виж също: Една О`Брайън. Виж също: Колъм и Колм. Не пишеха ли всички те за дома, докато живееха на много мили от него? Тогава съмненията пак се връщаха.(Ирландците, както винаги, са изключение). Ами френските писатели? Карибските писатели? Африканските писатели? Тук фактите бяха по-малко заключителни. През цялото това двусмислие, се придържха към единствената частица информация, за която се чувствах напълно сигурна: всеки писател, който живее в Англия, за какъвто и да е период от време, ще се намери, рано или късно, пишейки исторически роман, независимо дали иска или не. Защо е това? Понякога си мисля, че защото хомота на носталгията ни е твърде малък, твърде тесен. Има, например, хора в Англия, които могат да се докарат до Прустови сълзи при спомена за Спайс Гърлс, или МиниДискс, или телефонните кабини - не им трябва много - всичко това би трябвало да има ефект върху нашата литературна култура. Обикновено, французите приемат буквално термина nouveau roman. Междувременно англичаните ми се струват конституционално хипнотизирани от миналото. Даже Мидълмарч е исторически роман! И въпреки, че аз самата съм доста англичанка, съм задържала предубеждение към жанра още от ученическите ми дни, когато бяхме склонни да мислим историческите романи за естетически и политически консервативни по определение
Ако изберете роман и откриете, че може да е бил написан по всяко време през последните сто години, значи той не върши своята само-определяща работа, нали? Нали е в самото ДНК на романа е да е нов? Така съм си мислела винаги. Но с времето, благовидната логика на тези ученически доводи дойдоха с известна доза натиск, особено след като бях прочела няколко зашеметяващи примери от жанра. Мемоарите на Адриан на Маргарит Юрсенар, не е написан на латински, а Измерването на света на Даниел Келман не е написано на стар немски. Даже езикът във Вълци няма почти нищо общо с тюдорския синтаксис: изцяло си е привичен за Мантел. И трите носят новости.
</p>

